# Stable Diffusion Wiki

Questo repository contiene solo il file README (che state leggendo), la licenza MIT e un [wiki](https://github.com/ABA-Sironi-Codex/Stable-Diffusion-Wiki/wiki), in fase di perenne aggiornamento.

Usiamo il wiki come hub di raccolta di esempi, risorse e tutorial su Stable Diffusion (e i suoi derivati).

Il repository è stato creato il 3 novembre 2023, a supporto della collaborazione della Accademia di Belle Arti "Mario Sironi" di Sassari con l'iniziativa "La Scuola del futuro, oggi", realizzata grazie al PNRR 2023/24, all'interno della quale i proff. Carta, Ganga e Riboli, insieme a docenti, formatori e professori di altre istituzioni, hanno tenuto _talk_ e laboratori per avvicinare gli insegnanti sardi di scuola superiore alle IA Generative. L'iniziativa, coordinata dal Polo di Formazione OnLife e realizzata col supporto della Università degli Studi di Sassari, si è articolata in giornate di carattere divulgativo/informativo tenutesi a Sassari, Nuoro, Oristano e Cagliari.

Siamo certi che i contenuti di questo repository possono essere utili a chiunque voglia avvicinarsi all'uso delle Intelligenze Artificiali Generative Open Source e cerchiamo di mantenerli regolarmente aggiornati.
